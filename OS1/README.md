Operační systémy 1

Probírána je celková struktura a principy fungování OS a jeho jednotlivých součástí. Konkrétní způsoby řešení některých úkolů OS a technologie použité v moderních OS jsou ukázány na OS Microsoft Windows NT a GNU/Linux (jako zástupce unixových OS). U oboru Informatika jsou teoretické pasáže probírány více do hloubky. Obsahem cvičení je úvod do programování v jazyce symbolických adres (assembler), ve kterém jsou implementovány kritické součásti OS závislé na hardware. Probírán je assembler pro platformu i386 (procesory Intel x86 a novejší). 

Probíraná témata: John von Neumannova architektura, CPU, strojové instrukce a jejich vykonávání, programování v assembleru. Řízení výpočtu, volání funkcí, přerušení. Operační paměť, zobrazení informací v operační paměti, cache paměť. Funkce a význam operačních systémů, historický přehled. 
Správa procesů a procesoru, proces a jeho životní cyklus, přidělování procesoru, procesy a vlákna. 
Synchronizace procesů a vláken, aktivní a pasivní čekání. Implementace v OS Linux a Windows. 
